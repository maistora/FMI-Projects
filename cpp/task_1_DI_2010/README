Да се реализира следната йерархия от класове:

BusTrip, PlaneFlight и Tour наследяват Trip

Trip е абстрактен клас, описващ пътуване, който поддържа следните свойства (properties):
- крайна дестинация (низ с произволна дължина);
- описание (низ с произволна дължина, само за четене);
- дължина в километри (цяло число);
- цена (число с плаваща запетая).

BusTrip е клас, описващ пътуване с автобус. Класът поддържа следното допълнително
свойство:
фирма превозвач (низ с произволна дължина).
Описанието на пътуване с автобус трябва да е от следния вид:
„Пътуване <дължина> км до <дестинация> на цена <цена> лв. с автобус на фирма
<превозвач>“

PlaneFlight е клас, описващ пътуване със самолет. Класът поддържа следното допълнително
свойство:
код на полет (последователност от две букви и до 5 цифри, напр. LH3434)
Описанието на полет със самолет трябва да е от следния вид:
„Пътуване <дължина> км до <дестинация> на цена <цена> лв. с полет <код>“

Tour е клас, описващ екскурзия като последователност от пътувания. Класът поддържа
следните допълнителни свойства:
пътуване с пореден номер i (указател към обект от клас Trip).
Дължината и цената на екскурзията са сумите на стойностите на съответните свойства за
отделните пътувания. Описанието на екскурзията се състои от описанията на всички
пътувания и завършва с обобщаваща информация:
„Обща дължина <дължина> км на цена <цена> лв.“

За горните класове да се реализират:

1. „голямата четворка“ — конструктор по подразбиране, конструктор за копиране, оператор
за присвояване, деструктор, за класовете, в които са необходими;

2. подходящи селектори и мутатори за свойствата дестинация, дължина, цена, фирма
превозвач, код на полет и пътуване с пореден номер i;

3. селектори за свойствата описание за отделните класове.
За класа Tour да се реализират следните член-функции:

4. sliceTour(char const* start, char const* end), която построява нова екскурзия, включваща
само пътуванията от дестинация start до дестинация end включително. Внимание:
пътуването с крайна дестинация start не се включва, но пътуването, което непосредствено
го следва, трябва да се включи. При невалидни дестинации да се построи празна екскурзия.

5. priceReport(), която отпечатва всички пътувания в екскурзията, подредени в намаляващ ред
по цена за 1 км.

